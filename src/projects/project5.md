---
title: "FARGESETTING"
projectinfo: "ZEB lab, 8.semester"
imagefolder: "projects/5"
projectID: "5"
path: "/project-5"
mainImageName: ""
---

Som en del av masterkurset i lys og farge fikk vi muligheten til å komme med fargeforslag til det nye ZEB-laboratoriet i Trondheim. Materialene var satt, så vår oppgave var å velge fargene. Vår gruppe arbeidet frem en palett som skal fremme gode arbeidsforhold. Fargene i paletten er hentet fra linoleumsgulvet vi valgte for alle etasjene i bygningen. På denne måten står fargene i paletten godt til hverandre i alle sammenhenger. Dette gjør paletten robust og lett å anvende. I de permanente arbeidslokalene er det valgt lysere farger og en mørk grønn på møterom hvor man oppholder seg kortere tid av gangen. For at det skal være lett å orientere seg har hvert kontorlandskap ulik farge. Det er også valgt kontrastfarger til møbler, trappeneser og andre overflarter som trenger en synlig farge. Denne er i kontrast til resten av paletten, men spiller fortsatt på lag og fremhever de andre fargene.
