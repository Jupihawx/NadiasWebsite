---
title: "TRANSFORMASJON"
projectinfo: "Fasadeoppgradering av Ringve skole, 9.semester"
imagefolder: "projects/4"
projectID: "4"
path: "/project-4"
mainImageName: "5.1.jpg"
---

Individuell oppgave i masteremne. Kurset etterfulgte det tilhørende kunnskapsemnet ”Bygningsanalyse” hvor klassen målte opp og registrerte Ringve skole på Lade i Trondheim. Deretter fikk hver student arbeide i dybden med en selvvalgt problemstilling. Jeg var interessert i å skape en bedre visuell sammenheng mellom det opprinnelige bygget fra 1959, og et nybygg bygget i 2001. Nybygget opplevdes som usammenhengende, kaotisk og av dårlig kvalitet. Gjennom flere fasadeanalyser, studier av referanser og tekster om kvalitet i arkitekturen tegnet jeg et forslag for å skape en sterkere visuell sammenheng mellom de to byggene, samtidig som nybygget skulle ha en egen identitet og historisk lesbarhet. Den eksisterende konstruksjonen og ikke-bærende lecafasaden videreføres, mens taket tilbakeføres til original rød takpapp, og det utformes en ny fasade.
